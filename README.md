[Чернетка (основна ідея)](https://www.facebook.com/leglss/posts/2382481548671130?comment_id=2382522392000379)
==

Спробуємо створити рейтинг відкритості 10 найкращих наборів розпорядників, які є лідерами рейтингу за методологією TAPAS.

Будемо використовувати визначення відкритості, що надане організацією Open Knowledge Foundation:
https://opendefinition.org/

1. Доступ
2. Машиночитність
3. Повнота?? 
4. Відкритий формат

Застосування кожного пункту:
Я б це забрала про ліцензування 

1. Ліцензійний статус публічної інформації в Україні невизначений. Законний статус частини реєстру (ідентифікатор та адреса ФОП) є невизначеним. Ліцензія не надається. Про суспільне надбання прямо в законі про доступ не сказано. А в законі про суміжні права сказано, що якщо об'єкт не перебуває у суспільному надбанні, на нього розповсюджується режим права інтелектуальної власності.

Це пункт можна не застосовувати при оцінці, бо це не проблема виконавчої влади, а проблема тих, хто готував зміни до закону про доступ ще 2014 року та не врахував питання інтелектуальних прав на бази даних. А також авторів закону про персональні дані (як і власне директиви GDPR), який не проводить чіткої границі між публічними даними ФОПів та приватними даними фізосіб. Як і неврегульовані інші випадки наявності персональних даних у інших публічних реєстрах.

2. Дані повинні бути доступні повністю та не більш ніж за платню, яка не перевищує затрати на одноразове копіювання, а через Інтернет повинні завантажуватись без стягування платні. - ми ж про відкриті дані говоримо. яке копіювання? Мають бути доступні через Інтернет, без платні. 

Тут можна як ігнорувати платний API, так і поставити мінус (open washing) чи плюс, бо дані ж типу доступні. Я за те, щоб ігнорувати, якщо він платний.

Щодо доступності, тут можна оцінювати за часткою, що відкрита. Тобто, беремо 835, беремо положення про відповідний реєстр та рахуємо кількість відкритих полів та визначаємо долю відкритості.
Далі можна бонусні бали за якість: якщо є дампи та якщо є API. Ще один бал за можливість оновлення без необхідності завантаження усього дампу.

Перемножуємо якість на долю, отримуємо рейтинг доступності.

3. Дані повиння бути надані у формі, що легко обробляється компьютером, де індивідуальні елементи даних доступні для читання та редагування.

Легкість обробки досить неформальне поняття. Формалізувати можна як величина, зворотня до кількості кроків (unix-програм), які треба застосувати щоб переглянути перший та останній елемент даних у наборі. Наприклад, якщо це простий csv-файл у utf-8, то буде 1/1 (head, tail), якщо zip, то 1/2 (unzip + less/head), якщо win1251 - 1/3 (unzip + iconv + less/head), якщо xlsx, то це відразу 1/10, якщо бінарний xls, doc чи jpg - 1/нескінченність (0),

Беремо медіанне значення кожного набору, отримуємо рейтинг машиночитаності.

4. Відкритий формат
Тут доволі просто. 0 - якщо неможливо прочитати за допомогою open source unix-програми, 1 - якщо можливо. Не будемо холіварити щодо ліцензії на формати.

Перемножуємо бали за доступність, машиночитаність та формат, отримуємо рейтинг відкритості.

5. Повнота 
Оприлюднені дані повинні містити не менше даних, аніж вони є доступні в інших сервісах та на сайтах ЦОВВ. 

Доступність: обсяг
---

Для того, щоб визначити долю інформації розпорядника, що опублікувана у форматі відкритих даних, потрібно скласти представлення про обсяг даних, що взагалі збирається розпорядником.

Інформація, що збирається може бути 2 категорій:

- Що створюється про самого розпорядника (нормативно-правові акти, організаційна структура, телефонний довідник)
- Що збирається про об'єкти регулювання (бази даних, реєстри, списки, ліцензування, вибірки з інших баз даних)

Для того, щоб зробити рейтинг більш цікавим, не будемо аналізувати обов'язкові набори (про самого розпорядника), а розглянемо лише зовнішні об'єкти, про які збирається інформація (об'єкти регулювання).

Адже відкритість інформації саме про об'єкти розглядаються у світових рейтингах відкритих даних:

- [Open data barometer](https://opendatabarometer.org/country-detail/?_year=2017&indicator=ODB&detail=UKR)
- [Global Open Data Index](https://index.okfn.org/place/ua/)

Тим більше, що структура уряду невпинно змінюється і її неможливо буде порівнювати рок до року.

Тим більше, що розпорядники самі є об'єктами регулювання інших розпорядників.

На жаль, ми не маємо ресурсів для того, щоб детально розглянути усі набори усіх розпорядників, тому обмежимося Топ-10.

Але визначити Топ-10 не проаналізувавши усіх неможливо. Тому припустимо, то це Топ-10 псевдовипадково відібраних наборів даних. Насправді ж візьмемо рейтинг TAPAS та визначимо суб'єктивно відібраний "найкращий" набір даних кожного з 10 "лідерів".
